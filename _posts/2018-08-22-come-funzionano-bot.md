---
layout: post
author: ted
---

# Come funzionano i BOT: rendimenti, rischi e parametri da considerare

In quest'articolo voglio spiegare come investire in BOT, quali sono i possibili guadagni e rischi, quali sono i parametri da considerare, come calcolare il possibile guadagno e rendimento. Affinché l'articolo sia di qualche utilità utilizzerò i dati di un BOT realmente da me acquistato e mostrerò tutti gli aspetti di cui tener presente.

## Introduzione

Un BOT, acronimo di Buoni Ordinari del Tesoro, è un titolo di stato emesso dal Ministero dell'Economia e delle Finanze italiano. Sono strumenti di investimento sicuri e a basso rischio, molto popolari tra gli investitori italiani. I BOT sono disponibili in diversi periodi di scadenza, da 3, 6 e 12 mesi, e offrono rendimenti interessanti rispetto ai tassi di interesse bancari.

## Come funzionano i BOT

I [BOT sono titoli di stato emessi dal Ministero dell'Economia e delle Finanze italiano](https://www.dt.mef.gov.it/it/debito_pubblico/emissioni_titoli_di_stato_interni/comunicazioni_emissioni_bot/index.html?selezione-anno=2023#selezione-anno) con l'obiettivo di finanziare l'attività pubblica del governo. La loro emissione avviene tramite un'asta mensile in cui possono partecipare solo alcuni soggetti autorizzati, come ad esempio le banche, gli intermediari finanziari e gli investitori istituzionali.

Durante l'asta, il Ministero definisce il tasso di interesse sul BOT e gli investitori presentano le proprie offerte indicando la quantità di titoli che desiderano acquistare. L'emissione viene assegnata in base all'offerta, partendo dalle offerte con il tasso di interesse più elevato fino a raggiungere il valore massimo dell'emissione.

Una volta emessi, i BOT possono essere acquistati dai piccoli investitori sul mercato secondario. Il prezzo di mercato dei BOT può variare in base all'andamento dei tassi di interesse e alla domanda degli investitori, ma l'emittente si impegna a rimborsare il valore nominale del titolo alla scadenza.

L'acquisto di BOT avviene in Lotti con un minimo di 1000 Euro e si possono acquistare solo Lotti multipli di 1000 (2000 Euro, 3000 Euro, ecc.). Il valore nominale di un BOT è 100 Euro che è anche il valore che il Ministero dell'Economia rimborsa alla scadenza per ciascun BOT. 

Se compro un Lotto da 5000 Euro non faccio altro che comprare 50 BOT al valore nominale di 100 Euro. Ovviamente il Prezzo che pagherò per acquistare ciascun BOT deve essere inferiore al suo valore nominale affinché io possa avere un guadagno.

## Rendimenti e Rischi

I rendimenti dei BOT dipendono dalla durata dell'investimento e dal tasso di interesse in vigore al momento dell'acquisto. In generale, i BOT offrono rendimenti inferiori rispetto ad altre forme di investimento come le azioni o le obbligazioni, ma sono considerati molto sicuri. Tuttavia, i BOT non sono immuni da rischi. Ad esempio, il valore di mercato dei BOT può fluttuare a seconda dei tassi di interesse e delle condizioni economiche generali del paese. Inoltre, se un investitore decide di vendere un BOT prima della scadenza, potrebbe subire una perdita o un guadagno, a seconda delle condizioni di mercato in quel momento.

## Guadagno e Rendimento Lordo

Il guadagno lordo di un BOT corrisponde alla differenza tra il valore nominale del titolo (100 euro) e il prezzo di acquisto. Ad esempio, se un investitore acquista un BOT da 100 euro ad un prezzo di 95 euro, il suo guadagno lordo sarà pari a 5 euro.

$$Guadagno Lordo = Valore Nominale - Prezzo di Acquisto$$

Il rendimento lordo di un BOT indica invece il tasso di interesse effettivo del titolo, ovvero il guadagno lordo espresso in percentuale rispetto al prezzo di acquisto. Per calcolare il rendimento lordo di un BOT si utilizza la seguente formula:

$$Rendimento Lordo = (Guadagno Lordo * 100 / Prezzo di acquisto) x (365 / giorni residui alla scadenza)$$

dove "giorni residui alla scadenza" indica il numero di giorni che mancano alla scadenza del BOT.

Ad esempio, se un investitore acquista un BOT a un prezzo di 95 euro con scadenza a 1 anno e un guadagno lordo di 5 euro, il rendimento lordo sarà calcolato come segue:

Rendimento Lordo = (5 * 100 / 95) x (365 / 365) = 5,26%

Nel caso di BOT con scadenze di 6 mesi o 3 mesi, la formula per il calcolo del rendimento lordo rimane la stessa, ma si deve considerare il numero di giorni residui alla scadenza a seconda del periodo di durata del titolo.

Ad esempio, se un investitore acquista un BOT a un prezzo di 98 euro con scadenza a 6 mesi, il rendimento lordo sarà calcolato come segue:

Rendimento Lordo = (2 * 100 / 98) x (365 / 182) = 2,04 * 2,005 = 4,09 ossia 4,1%

Per un BOT a 3 mesi il calcolo è analogo solo che vanno considerati 91 giorni residui.

È importante sottolineare che il guadagno lordo non rappresenta il denaro effettivo che l'investitore si mette in tasca, poiché dal guadagno lordo andranno detratti le commissioni e le imposte. Tuttavia, il rendimento lordo è un indicatore utile per confrontare i BOT con altre forme di investimento, in quanto tiene conto solo del guadagno generato dal titolo, senza l'influenza delle quantità, commissioni e delle tasse.

## Parametri di un BOT

Il più delle volte l'investitore acquista il BOT sul mercato secondario a un Prezzo di Acquisto diverso da quello di Emissione, così come pure la transazione potrà avvenire in una data posteriore a quella di emissione. In tal caso è necessario conoscere alcuni parametri del BOT per valutare meglio il guadagno e rendimento lordo.

Questi sono alcuni parametri da considerare quando si valuta un BOT:

* **Nome**: Nome del Titolo. Aiuta a capire immediatamente la durata e la scadenza di un BOT, ad esempio "BOT 14FB24 ANN" è un BOT annuale con scadenza 14 Febbraio 2024.
* **ISIN**: International Securities Identification Number, identificativo univoco del titolo. Serve per cercare il titolo sullle varie piattaforme.
* **Data emissione**: data in cui il BOT viene emesso dal Ministero dell'Economia;
* **Prezzo emissione**: prezzo di emissione del BOT, fissato dal Ministero dell'Economia e delle Finanze;
* **Scadenza**: durata del BOT, che può essere annuale, semestrale o trimestrale;
* **Data acquisto**: data in cui l'investitore acquista il BOT;
* **Data di regolamento**: data in cui l'investitore effettua il pagamento per l'acquisto del BOT. Vedremo che questa data è importante per calcolare il Rendimento Lordo.
* **Prezzo di acquisto**: prezzo al quale l'investitore ha acquistato il BOT;
* **Lotto**: quantità di BOT acquistati. Se, ad esempio, l'investitore acquista un lotto da 5000 Euro, visto che il valore di ogni BOT è 100 Euro allora la quantità di BOT acquistata è Quantità = Lotto/100 = 5000/100 = 50.

Conoscere questi parametri è fondamentale perché consente di calcolare con precisione il Guadagno e Rendimento Lordo. Ad esempio, supponiamo di considerare il seguente BOT realmente da me acquistato presso la Banca San Paolo:

Nome: BOT 14FB24 ANN
ISIN: IT0005532988
Data emissione: 14/02/2023
Prezzo emissione: 96,877
Scadenza: 14/02/2024
Data acquisto: 27/02/2023
Data di regolamento: 01/03/2023
Prezzo di acquisto: 96,846
Lotto: 5000

In questo caso, il Guadagno e Rendimento Lordo a 1 Anno sono:

Quantità = Lotto/100 = 50
Guadagno Lordo = (Valore Nominale - Prezzo di Acquisto) = 100 - 96,846 = 3,154 Euro
Guadagno Lordo Totale = Guadagno Lordo * Quantità = 3,154 * 50 = 157,7

Rendimento BOT 1 Anno = [Guadagno Lordo / Prezzo di Acquisto] x (365 / giorni residui alla scadenza)= [3,154/96,846] x [365/300] = 0,032 x 1,21 = 0,0038 ossia il 3,8%.

È importante notare che i giorni residui sono il numero di giorni dalla Data di Regolamento (e non della Data di Acquisto) fino alla Scadenza. Nel nostro caso sono 300 giorni.

Se avessi acquistato il BOT il giorno dell'emissione è chiaro che il Guadagno e Rendimento Lordo sarebbero stati leggermenti diversi (bisogna usare in questo caso il Prezzo di Emissione invece del Prezzo di Acquisto) così come anche il Guadagno Lordo Totale. Ad esempio, avrei ottenuto i seguenti valori:

Guadagno Lordo (Emissione) = (Valore Nominale - Prezzo di Emissione) = 100 - 96,877 = 3,123 Euro
Guadagno Lordo Totale (Emissione) = Guadagno Lordo * Quantità = 3,123 * 50 = 156,15
Rendimento BOT 1 Anno (Emissione) = [Guadagno Lordo / Prezzo di Emissione] x (365 / 365)= [3,154/96,846] x [365/300] = 0,032 x 1 = 0,0032 ossia il 3,2%.

## Le Commissioni

Le commissioni sono una componente importante da considerare quando si investe in BOT o in qualsiasi altro strumento finanziario. Le commissioni sono infatti dei costi che l'investitore deve pagare alle banche o agli intermediari finanziari che eseguono le operazioni di acquisto e vendita dei titoli.

Le commissioni possono variare da intermediario a intermediario e da tipo di operazione a tipo di operazione. In genere, le commissioni applicate all'acquisto e alla vendita di BOT sono relativamente basse rispetto ad altri strumenti finanziari, come ad esempio le azioni.

Per quanto riguarda l'acquisto di BOT, l'investitore deve pagare una commissione all'intermediario che esegue l'ordine di acquisto sul mercato secondario. Tale commissione è di solito un valore percentuale del valore nominale del titolo acquistato. In alcuni casi, l'intermediario può applicare anche una commissione fissa.

Anche per la vendita dei BOT, l'investitore deve pagare una commissione all'intermediario. In questo caso, la commissione può essere calcolata come un valore percentuale del prezzo di vendita del titolo, oppure come un importo fisso.

È importante tenere conto delle commissioni quando si calcola il guadagno netto dell'investimento in BOT. Infatti, le commissioni vanno a incidere direttamente sul guadagno lordo ottenuto dal titolo. 

Ad esempio, consideriamo sempre i BOT da me acquistati realmente della sezione precedente.

La spesa da me sostenuto è stata di:

Spesa = Prezzo di Acquisto * Quantità = 96,846 * 50 = 4842,3 Euro

La mia Banca su questa spesa ha applicato una commissione dello 0,24% con un minimo di 3 Euro, quindi il costo della commissione è:

Commissione = (Spesa * 0.24)/100 = 11,62 Euro

Se avessi comprato un Lotto da 1000 allora la Commissione sarebbe stata di 2,32 Euro e quindi la Banca avrebbe applicato la commissione minima di 3 Euro. In pratica la Banca, per ogni transazione, vuole guadagnare almeno 3 Euro.

Purtroppo non finisce qua, generalmente oltre alla propria commissione le Banche possono applicare ulteriori commissioni come ad esempio:

* Costi per Eseguito
* Costi di Intermediazone

Ad esempio, San Paolo nel giorno in cui sto scrivendo prevede una Commissione per Eseguito di 0,50 Euro e 3 Euro di Costi di Intermediazioni, questi sono costi fissi. Quindi nell mio esempio il costo totale delle commissioni è uguale a:

Totale Commissioni = Commissione + Costi per Eseguito + Costi di Intermediazione = 11,62 + 0,50 + 3 = 15,12 Euro.

Quindi il Guadagno Netto (pre Imposte) è uguale a:

Guadagno Netto (pre Imposte) = Guadagno Lordo Totale - Totale Commissioni = 157,7 - 15,12 = 142,58.

Tuttavia, questo Guadagno Netto non sono ancora i soldi che effettivamente ho messo in tasca perché su di esso va pagata l'imposta di legge che è del 12,5%.

## Le Imposte

Uno dei vantaggi dei BOT è quello ddi poter prevedere in anticipo il Guadagno e Rndimento Lordo e Netto e, per tale ragione, le imposte vengono detratte dalla Banca in fase di acquisto.

Considerando il BOT da me acquistato (ISIN IT0005532988) se  lo avessi acquistato in fase di emissione il calcolo della detrazione sarebbe stato abbastanza semplice perché basta applicare l'aliquota del 12,5% (che è l'imposta cche lo Stato impone sui BOT) al Guadagno Lordo Totale in fase di emissione:

Imposta = [Guadagno Lordo Totale (Emissione) * 0,125] = 156,15 * 12,5 / 100 = 19,51 Euro

Questa è l'imposta che il primo acquirente del mio BOT ha pagato in fase di emissione. Tuttavia, se a pagare le imposte fossero solo i primi acquirenti tutti aspetterebbero di essere i secondi e successivi e, quindi, lo Stato non riuscirebbe a vendere i propri BOT.

Per questo motivo l'Imposta viene pagata da tutti gli utenti in proporzione uguale al numero dei giorni posseduti, per cui la formula più generale diventa:

Imposta = [Guadagno Lordo Totale (Emissione) * 0,125] * [giorni residui alla scadenza / 365] = [156,15 * 0,125] * [350/365] = 18,72 

Questa formula più generale nel caso di acquisto in fase di emissione diventa quella più semplice di sopra perchè il secondo numero tra parentesi quadre è 1.

# Conclusioni

In conclusione, i BOT sono strumenti di investimento sicuri e a basso rischio, molto popolari tra gli investitori italiani. Anche se di fatto un BOT appartiene alla grande categoria delle obbligazioni, gli investitori preferiscono catalogarli nell'asset class del Cash inisieme a Conti Correnti e Conti Deposito perché prodotti a breve scadenza facili da liquidare. Calcolare il rendimento lordo di un BOT è abbastanza semplice ed è necessario che impariate a farlo perché è l'unico modo per confrontare il suo rendimento rispetto ad altri strumenti finanziari senza l'influenza delle quantità acquistate, delle commissioni e delle tasse. Tuttavia, i rendimenti dei BOT sono generalmente inferiori rispetto ad altre forme di investimento, come le azioni o le obbligazioni. In ogni caso, prima di investire in BOT, è sempre consigliabile consultare un esperto di settore e valutare
